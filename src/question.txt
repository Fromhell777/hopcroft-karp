Cocktails

Opgave

Achter de bar van ’Los Amigos’ staan een aantal barmannen. Elke barman kent het
recept van enkele soorten cocktails. Elke barman kan elke soort cocktail waarvan
hij het recept kent klaarmaken in exact 5 minuten, onafhankelijk van wat de
andere barmannen op dat moment doen. Wanneer een barman het recept van een
cocktail niet kent dan kan hij die cocktail niet bereiden.

Het is kalm aan de bar en alle barmannen zijn beschikbaar. Een klant doet een
bestelling van een aantal cocktails. Kan deze klant bediend worden in exact 5
minuten?

Stel bv. dat er vier soorten cocktails zijn (A t.e.m. D) en dat er twee
barmannen zijn waarbij de eerste het recept van cocktailsoorten A en B kent, en
de tweede van cocktailsoorten C en D. Dit betekent dat cocktails van type A en B
nooit tegelijkertijd kunnen bereid worden (want er is slechts ´e´en barman die
het recept voor deze cocktails kent). Hetzelfde geldt voor cocktails van type C
en D. Het is echter perfect mogelijk om een cocktail van type A en een cocktail
van type C tegelijkertijd te bereiden: de cocktail van type A wordt bereid door
de eerste barman terwijl de cocktail van type C bereid wordt door de tweede
barman. Wanneer de klant ´e´en cocktail van type A en ´e´en cocktail van type C
bestelt, dan kan die in exact 5 minuten bediend worden.

Deze opgave bestaat erin om voor een bepaalde bestelling na te gaan of deze
bereid kan worden in exact 5 minuten.

Invoer

De eerste regel van het bestand bevat het aantal opgaven n (1 ≤ n ≤ 100).  Elke
opgave bestaat uit 1 + m + 1 + k regels. De eerste regel van elke opgave bevat
het aantal barmannen m (1 ≤ m ≤ 100). Dan volgen m regels, waarbij elk van deze
m regels een barman beschrijft door aan te geven van welk type cocktails deze
barman de recepten kent. Dit gebeurt door in alfabetische volgorde en zonder
spaties de cocktailtypes op te sommen. (Er zijn hoogstens 26 cocktailtypes met
namen A t.e.m. Z).

Dan volgt een regel met hierop een geheel getal k (1 ≤ k ≤ 100). Dit getal geeft
aan hoeveel verschillende bestellingen er moeten gecontroleerd worden voor de
gegeven barmannenconfiguratie. Elke combinatie bestaat uit een opeenvolging van
de letters A t.e.m. Z opnieuw in alfabetische volgorde en zonder spaties. Merk
op dat hier eenzelfde letter meerdere malen kan voorkomen wat betekent dat dit
type van cocktail verschillende keren besteld werd.

Het voorbeeld gegeven in de inleiding (met twee barmannen) wordt dus als volgt
beschreven; er wordt gevraagd om vier verschillende combinaties te beoordelen.
2
AB
CD
4
AA
AC
CB
CD

Uitvoer

Voor elke opgave bestaat de uitvoer uit k regels. Op elke regel staat eerst de
bestelling die getest werd gevolgd door het woord mogelijk of onmogelijk
naargelang de gevraagde bestelling wel of niet in exact 5 minuten kan bereid
worden. Beide gegevens worden van elkaar gescheiden door een spatie.

Let op! Zorg ervoor dat je uitvoer geen overbodige tekens bevat, bijvoorbeeld
een spatie op het einde van een regel of een lege regel op het einde van de
uitvoer. Dat zorgt er immers voor dat je uitvoer als foutief wordt beschouwd.

Voorbeeld

Invoer

2
2
AB
CD
2
AC
AB
3
ABC
AB
A
5
AAA
2
ABB
ABC
BBB
BCC

Uitvoer

AC mogelijk
AB onmogelijk
AAA mogelijk
ABB mogelijk
ABC mogelijk
BBB onmogelijk
BCC onmogelijk
